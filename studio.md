---
layout: about
title: studio
desription: Ateliér krajinářské architektury založili v&nbsp;roce 2004 Markéta a&nbsp;Petr
  Veličkovi.
portrets:
- "/v1600346197/archweb/IMG_8381_tegrie.jpg"
- "/v1600346179/archweb/vpravo_IMG_8487_f3g3up.jpg"

---
Krajinářská architektura - „architektura beze stropu“ je svébytným oborem zahrnujícím komplexní tvorbu náměstí, nábřeží, ulic, parků, promenád … Zahrnuje především krajinu města - veřejné městské / venkovské prostory, historické a soukromé zahrady, ale i krajinu volnou. Krajinářská architektura není „ozeleňováním prostoru“, ale celostním komponováním místa. Projekty řešíme od první skici po dozor při realizaci.

Konkrétní místo je vždy základem naší tvorby. Opakovaně se jej pokoušíme přečíst, nalézat významy, neničit, citlivě zacházet.

Naším přáním je kvalitní život lidí užívajících svůj obytný prostor. Věříme, že prostředí nás významně každý den formuje a proto je životně důležité pro každého z nás. Věříme, že i malý detail může významně pomoci a naše služba pozitivně ovlivňovat životy lidí. Věříme, že krása je nutnou součástí života každého z nás.