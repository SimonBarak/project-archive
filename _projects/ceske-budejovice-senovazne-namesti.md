---
weight: 26
year: 2022
latitude: 48.972767
longitude: 14.477497
authors: Markéta & Petr Veličkovi, Jan Cyrany
layout: project
title: České Budějovice, Senovážné náměstí
description: "CELKOVÁ KONCEPCE\n\nKompozice jako VOLNÁ práce s osou, hmotou, prostorem,
  nikoliv striktní dle geometrické osy. Umístění objektů volně do rohových těžišť,
  mimo průhledy na podstatné stávající objekty.\n\nHlavním motivem při hledání nové
  podoby městského prostoru je spokojený uživatel, který má důvod na místě pobývat
  a s radostí jej užívat.  \nHlavní kompoziční osa vychází z průčelí muzea a pokračuje
  přes mlýnskou stoku mezi novostavby kavárny a galerie.\nZelená vegetační linka stromů
  navazuje na hradební parkový okruh a přechází přes Senovážné náměstí směrem ke Slávii
  a diagonálně k Parku Dukelská a nábřeží Malše.\nMlýnskou stoku otvíráme v mírně
  posunuté stopě, ve které meandruje. Je součástí a jedním z hlavních motivů samostatného
  klidnějšího světa umístěného pod terén. Tento svět je definován tvarem kruhu, kterým
  prochází centrální osa. Kruh se dále tvaroslovně promítá do návrhu v několika dalších
  rovinách. Výškový rozdíl od hladiny vody po náměstí před muzeem je 3,2 m.\nNa pomezí
  - mikrosvěta pod terénem - a - uličního parteru - umísťujeme multifunkční objekt
  kavárny. Ten je přístupný jak z uličního parteru, tak z prostoru „terasy u vody“.
  Zahloubením celého „amfiteátru“ s terasami získáváme potřebný pobytový prostor výškově
  oddělený od všeobjímající dopravy intenzivně proudící v současné niveletě ulice.\nNa
  nároží z druhé strany osy v jihovýchodním cípu náměstí umisťujeme hmotu Alšovy Jihočeské
  galerie. Prostor náměstí je vymezen v centrální ose budovou muzea a na druhé straně
  osy novostavbami galerie a kavárny.\nProstor mezi odkrytou Mlýnskou stokou a Muzeem
  využíváme pro umístění podzemního parkoviště. To je navrženo segmentově s možností
  propojení podzemního parkování pod budoucí galerií. Celý prostor nad parkováním
  je navržen jako střešní, pochůzí, centrální plocha s vodním prvkem. Z jižní strany
  je lemována lehkou konstrukcí se zelenou střechou. Do tohoto prostoru, který nazýváme
  „tržnicí“ ústí vstupy do podzemního parkování, zároveň je zde prostor pro trhy,
  umístění „obchodních buněk“ včetně přístřeší zastávky MHD a také veřejného WC.\nURBANISTICKÉ
  ŘEŠENÍ\nHlavní tvar náměstí jasně definuje současná zástavba a doprava. Vyčištěním
  stávajícího povrchového zmatku podporujeme tvarosloví pravidelného parteru před
  muzeem a vkládáme do něj konvexní křivku půdorysné stopy kruhu. Poloha podzemního
  parkování je umístěna logicky pod reprezentativním parterem muzea. Vjezd a výjezd
  je nasměrován do ulice Jirsíkovy.\nProstor harmonizujeme pomocí opakovaného tvarosloví
  prvku kruhu a zároveň pomocí urbanistických pohledových os směřujících na cenné
  budovy, které rámují současný prostor. Díky zahloubení k formovanému toku mlýnské
  stoky získáváme klidný pobytový parkový prostor s přístupem k vodě. Kruh a válec
  také vymezuje polohu a objem umístění případné galerie jako „nárožní“ hmoty náměstí.
  \ \nTvar a proporce zastřešeného prostoru tržnice vychází z protější budovy Metropolu.
  Umístění tohoto objektu jsme zvolili z důvodu pocitového oddělení náměstí od dopravní
  tepny před Metropolem. Díky užité formě je však člověk stále pohledově v kontaktu
  s dominantou kulturního domu.\nPři umístění památníku letcům využíváme obdobného
  principu situování, jako je užit u meteorologického sloupu před poštou. Ten stojí
  v ose ulice Karlovy, díváme-li se od náměstí Přemysla Otakara II.. Na centrální
  pohledovou osu od muzea tedy přemisťujeme do nárožní zadlážděné plochy památník
  letcům, který je v současnosti nepříliš šťastně odložen v nedefinované ploše zeleně.\nHlavní
  prostor utváří prvek „kamenného náměstí“ (s vyšším podílem zeleně) před muzeem s
  prvkem intenzivně formovaného městského parku v prohlubni u mlýnské stoky.\nARCHITEKTONICKÉ
  ŘEŠENÍ\nPřed muzeem vytváříme reprezentativní parter přátelský k uživatelům. Plochu
  zastřešenou hlubokým chladným stínem stromů lze využít ke kulturním akcím, trhům
  (v zastřené tržnici i nezastřešené části náměstí). Klima výrazně ovlivňujeme zejména
  v letním období užitím vodních střiků a mlhy. Plochu dláždíme pro pohodlné přecházení
  velkoformátovou betonovou dlažbou s jemně strukturovaným povrchem.   \nHlavním užitným
  prvkem se však zřejmě stane zahloubený prostor u rehabilitované mlýnské stoky. Kavárnu
  (užití může být dle potřeb města multifunkční) jsme cíleně vymístili z prostoru
  galerie mimo jiné s ohledem na etapizaci. Je důležitým lákadlem, proč v místě setrvat,
  proč se zastavit u vody. Domníváme se, že takový objekt je pro život náměstí velmi
  důležitý a nelze jej tedy spojovat jen s potenciálem galerie. Do blízkosti kavárny
  lze jistě případně umístit i herní či sportovní prvky, ale prostor bude žít i bez
  těchto lákadel. Pobytové terasy mohou sloužit i jako rozšířený galerijní prostor
  pod širým nebem.\nKavárna je dloupodlažní objekt o ploše 400 m2 přístupný z uličního
  parteru i ze snížené platformy mlatové plochy. Díky zasazení do svahu se nabízí
  využití střechy s výhledem na novou podobu Senovážného náměstí.  \nObjekt galerie\nNavrhujeme
  lapidární válcovou hmotu se čtyřmi nadzemními podlažími. Válcová forma minimalizuje
  vizuální zásah do stávající zástavby při maximálním objemu stavby. Jednoduchá forma
  zároveň umožňuje volnost vnitřního prostorového uspořádání, pro objekt galerie tolik
  zásadní.  Objekt je přístupný ze všech stran parteru, s hlavním vstupem do galerie
  orientovaným přibližně na sever do jádra prostoru náměstí. Objekt má dvě vrstvy
  fasády, mezi kterými probíhá šroubovicová rampa zajišťující veřejný přístup na střechu
  se zahradou a s výhledy na město.  V podzemních podlažích je umístěno technické
  zázemí a parkovací plochy propojitelné s navrhovaným podzemním parkováním pod náměstím.\nKamenné
  náměstí před muzeem i park s kavárnou a galerií \njsou pohodlně propojeny chodníky
  po stranách náměstí. Celý prostor lze projít také přímo v hlavní ose. Lokalitu kolem
  pošty pouze čistíme, jednoduše strukturujeme, doplňujeme stromy, mobiliářem. Nadzemní
  parkoviště vytváříme více kompaktní, dosazujeme k němu stromy a odsunujeme ho z
  parteru v pohledové návaznosti na budovu pošty. Na hlavní osu vedoucí od muzea přemisťujeme
  památník letců. V nejsevernější části nad poštou prostor dláždíme při zachování
  hodnotných stromů, stromy dále doplňujeme. Zadlažďujeme z důvodu vyšší obyvatelnosti
  a průchodnosti místa. Vkládáme taktéž vodní prvek a mobiliář. Mlýnskou stoku u konzervatoře
  zpřístupňujeme ze strany pošty pomocí schodiště napojeného na dřevěné terasy v úrovni
  parteru. Zohledňujeme tak mimo jiné potenciální využití pro kavárnu zmíněné ze strany
  soukromého majitele objektu.  \nMateriály, povrchy\nCentrální náměstí před muzeem
  – dlažba - velkoformátová betonová dlažba\nChodníky – dlažba – žulová mozaika 6x6
  cm  \nKomunikace – dlažba – žulová mozaika 10x10 cm , asfalt    \nZdi, terasy k
  mlýnské stoce – pohledový beton, dřevo\nObjekt při vjezdu do podzemního parkoviště
  – pohledový beton, vegetační střecha\nTržnice – pohledový beton, vegetační střecha\nMultifunkční
  kavárna - konstrukce žb., fasády sklo různé transparence, vegetační střecha, vnitřní
  povrchy a střešní terasa dřevo  \nGalerie - Žb. konstrukce, fasády sklo různé transparence,
  konstrukce druhého plaště ocel, fasáda sklo s multimediálními prvky ( LED) . Vegetační
  pochůzí střecha\nKRAJINÁŘSKÉ ŘEŠENÍ \nHlavním prostředkem a kompozičním prvkem je
  strom. Strom schopný snést komplikované nároky prostoru městského centra. Mění klima
  i atmosféru. Je hlavním kompozičním prvkem, který zprostředkovává propojení stávajícího
  zeleného prstence města. Stromy užíváme jak na rostlém terénu, tak na střešní konstrukci.
  Na konstrukci jim dáváme dostatečný prostor pro kořenový systém o hloubce 2,5m.
  Počítá se se sofistikovaným systémem kompozitních substrátů, ve kterých dle nejnovějších
  zkušeností stromy v pouštním prostředí města dobře prospívají. Zároveň bude nutné
  stromy saturovat dostatečnou dávkou vody. Voda ze zpevněných povrchů je svedena
  do podzemní nádrže, ze které může být dále využita k zálivce, takto lze svést vodu
  i ze střech okolních objektů, zejména Muzea a nově budovaných objektů. Druhové složení
  bylo pečlivě zváženo. Hlavní dřevinou, kterou užíváme na parteru před muzeem je
  dub. Ten se silně váže mimo jiné také k historii jižních Čech. Doplňkově kvůli podzimnímu
  zbarvení užíváme javor babyka. Na terasách u vody jsou vysázeny okrasné třešně s
  efektem jarního kvetení. Kolem pošty jsou navrženy reprezentativní stříhané platany.
  V parkovišti u pošty je užit odolný akát.    \nDalším kompozičním prvkem zeleně
  jsou pobytové trávníky pod závlahou (lze užít vodu z nově budovaných retenčních
  nádrží) – situované kolem stromů před muzeem, na terasách / svazích v prohlubni
  vedoucí k mlýnské stoce. V krajních partiích teras jsou vysázeny vyšší okrasné traviny.\nV
  menší míře jsou užity i reprezentativní květinové záhony ve vnitřních prostorech
  ramp před muzeem.\nDůležitým kompozičním prvkem se stávají také nenáročné extenzivní
  zelené vegetační střechy, které jsou součástí všech nových objektů.     \nDOPRAVNÍ
  A PROVOZNÍ ŘEŠENÍ\nPo prověření dopravního režimu a poskytnutých podkladů pro přilehlé
  komunikace v návaznosti na celý dopravní systém města, necháváme současné dimenze
  záměrně beze změny, stejně tak polohu zastávek MHD. Přechody pro chodce zůstávají
  také beze změny. S ohledem na realizovatelnost projektové fáze je tento limit v
  časové ose etapizace prozatím zásadní i s ohledem na finance.\nNájezd i výjezd do
  podzemního parkoviště je situován z ulice Jirsíkova. Umístění bylo zvoleno jako
  nejoptimálnější pro přirozenou orientaci uživatelů parkoviště a jejich následné
  svobodné rozhodnutí o směru v opuštění lokality. Dva vchody do podzemního parkoviště
  obsloužené schodištěm a výtahem jsou situovány v místě budoucí „tržnice“. Rozměrově
  minimalizovaný vchod s vřetenovým schodištěm je situován přímo do hlavního prostoru
  náměstí před muzeem. Člověk se tak ocitne v centru dění a samotné vřetenové schodiště
  je součástí propojené architektonické koncepce v půdorysu kruhu.\nCyklodoprava zůstává
  beze změny. Dle požadavků byly umístěny kolostavy.\nRežim pro pěší je řešen v celé
  ploše náměstí jako bezbariérový. Chodci mají díky poměrně rozsáhlé zádlažbě svobodnou
  možnost pohybu všemi směry. Průchozí zůstává také hlavní osa od muzea. K vodě se
  lze dostat přes terasy bezbariérově pomocí chodníku se sklonem 8%, dále může imobilní
  pokračovat po náplavce a zpět případně pomocí schodolezu se dostanou opět do úrovně
  ulice či naopak.   \nTECHNICKÉ ŘEŠENÍ\nStavební objekt parkoviště je řešen jako
  železobetonová konstrukce, bílá vana. Jedná se o vodonepropustnou betonovou konstrukci,
  u které železobetonová konstrukce přejímá vedle statické funkce nosné konstrukce
  i funkci hydroizolační tzv. proti prosakující vodě. Železobetonové konstrukce jsou
  také základním řešením pro stavbu opěrných zdí a schodišť v území i nově navrženého
  objektu kavárny. Pochůzí plochy z litého betonového povrchu v kombinaci s kamennou
  dlažbou okolo centrálního prostoru. Povrchy v zahloubeném parteru u kavárny jsou
  mlatové. Součástí technického řešení je i celý systém nakládání se srážkovými vodami,
  které jsou sbírány do retenčních nádrží a využívány k systému závlah navržené zeleně.
  Technické řešení konstrukcí zelených střech je navrženo pro extenzivní typ vegetace,
  kromě střešní pochozí plochy nad centrálním podzemním parkovištěm. Vodní prvek v
  centrální ose může kromě vodních střiků být užit jako tzv. mlhoviště, kdy prostor
  je v parných letních měsících svlažován vodní mlhou a v kombinaci se vzrostlými
  stromy a otevřenou mlýnskou stokou mění mikroklima celého centrálního prostoru.\nPOPIS
  NAVRŽENÉ REGULACE A ETAPIZACE PROJEKTOVÉ A IDEOVÉ ČÁSTI SOUTĚŽE\nREGULACE\nPlochy
  byly logicky začleněny v nejvyšší míře do ploch veřejného prostranství s vysokým
  podílem zeleně, které jsou rámovány a zpřístupněny plochami dopravní infrastruktury.
  \ \nObnovená mlýnská stoka spadá do vodních a vodohospodářských ploch.\n\nNavržené
  stavby galerie a kavárny jsou regulovány jen základně uliční čarou ve vzdálenosti
  3m od okraje vozovky a logickým umístěním na nárožích Senovážného náměstí. Podlažnost
  kavárny by neměla přesáhnout 2 patra, u galerie se počítá se 4 patry. Vzhledem k
  zastavěné ploše kavárny 380 m2 se předpokládá polyfunkční využití.\nNavržená stavba
  tržnice je plošně regulována tak, aby nezasahovala do vnitřního prostoru náměstí,
  podlažnost zůstává v přízemí. Jedná se polyfunkční objekt, kam jsou integrovány
  vstupy do parkoviště, veřejné wc, menší stavební buňky ke komerčnímu využití / službám
  dle potřeb zadavatele.  \n"
awards: []
media:
- image: ''
  title: ''
  link: https://www.archiweb.cz/n/souteze/o-soutez-na-podobu-rekonstrukce-ceskobudejovickeho-namesti-ma-zajem-30-atelieru
- image: ''
  title: ''
  link: https://www.archiweb.cz/n/souteze/o-soutez-na-podobu-rekonstrukce-ceskobudejovickeho-namesti-ma-zajem-30-atelieru
category: Navrh
size: 1,76 ha
price: cca 500 mil. Kč
images:
- "/v1660056399/archweb/ml%C3%BDnsk%C3%A1_stoka_ehtzsy.jpg"
- "/v1660055861/archweb/nadhled_glvy9i.jpg"
- "/v1660056445/archweb/terasy_el8i8h.jpg"
- "/v1660056422/archweb/pohled_k_muzeu_n5afyb.jpg"
- "/v1660056410/archweb/p%C5%99ed_muzeem_gzkfz1.jpg"
- "/v1660056263/archweb/Panel1z_zyzkpu.jpg"
- "/v1660056356/archweb/Panel2z_eyj7gw.jpg"
investor: Město České Budějovice
visualization: Jan Cyrany
collaborations:
- Viktor Nohál, Tomáš Popelínský

---
