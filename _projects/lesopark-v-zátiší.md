---
weight: 99
year: 2014
authors: Markéta & Petr Veličkovi, Tomáš Jiránek, David Prudík
layout: project
title: Vodňany, Lesopark V Zátiší
subtitle: 
description: "Koncept je založen na práci se stávajícím terénem, s využitím a doplněním
  stávající cestní sítě. Zásadní myšlenkou je postupná přeměna lesních porostů na
  kulturní lesopark s maximálně uplatněnými formami přírodě blízkého hospodaření.
  Vložením sadů, otevíráním palouků a charakteristickým řešením dílčích prostorů se
  snažíme docílit vícevrstevné atmosféry jednotlivých míst v území. Jednotu celku
  bude tvořit přirozená vegetační porostní kostra, charakteristický terén a síť cest.
  \nKostrou lesoparku je síť cest ve čtyřech kategoriích - cyklostezka, pěší cesty,
  dřevěné lávky a pěšiny.\nCyklostezka s mlatovým povrchem (technologie MZK) šířky
  3,5 m navazuje na síť cyklostezek v okolí. Není primárně spojena s pěším pohybem.
  Pro pěší jsou určeny cesty ostatních kategorií. Hlavní síť pěších cest je tvořena
  mlatovými cestami šířky 2,2 m a 1,8 m; v terénně dramatických místech je doplněna
  dřevěnými lávkami a mostky šířky 1,8 a 1,2 m. Poslední úrovní cest jsou pěšiny,
  které cestní síť doplňují, ale záměrně nejsou řešeny stavebně. \n\nCestní síť je
  zokruhována. Hlavní pěší cesta v místě nad hřbitovem přechází komunikaci a napojuje
  se na silnici před hřbitovem anebo pěšinou k zadní brance na hřbitov.\n\nDůležitou
  součástí konceptu je i neorganizovaný pěší pohyb územím, na nějž návrh reaguje rozmístěním
  laviček i mimo cesty na „pěkných“ místech, které čekají na své objevení návštěvníkem.\nU
  hlavního vstupu do území, u kapličky, se sbíhá trojzubec alejí. Při asfaltové komunikaci
  jsou žulovou odsekovou dlažbou vymezeny plochy pro parkování. Palouk u kapličky
  je zároveň zázemím pro větší společenské akce (výlov, trh, dětský den apod.). Součástí
  prostoru je i dřevostavba Fishbaru na břehu rybníka Velká Podvinice. Objekt je zázemím
  společenských akcí a propojuje lesopark s fenoménem rybníků. Je navržen, jako dřevostavba
  se zelenou střechou na rozměrné palubě vybíhající k vodě. Vše založeno na dubových
  kůlech v rastru 2 x 2 m. Opláštění latěmi naležato.\nZa stávajícím psím cvičištěm
  je neudržovaný Špendlíkový sad, převážně z mirobalánů. Bude obnoven. Koncept sadů
  bude doplněn o dvě nové lokality. Třešňový sad v místě vrstevnicového propojení
  mezi Centrálním paloukem a Sáňkovacím kopcem. Jabloňový sad nižšího vzrůstu vyplňující
  průsek ochranného pásma nadzemního vedení vysokého napětí.\nNa cestní síť jsou navěšena
  jednotlivá zastavení. Cyklostezka vstupuje do území u cvičné horolezecké stěny umístěné
  do bývalého lomu. Prochází Náhorním paloukem, jehož součástí jsou cvičební prvky
  fitstezky. Cyklostezka dále prochází Centrálním paloukem, na němž jsou rozmístěny
  stávající prvky drobné architektury. I do budoucna počítáme s obdobnou náplní tohoto
  prostoru. Z palouku pokračuje cyklostezka Třešňovým sadem nad Sáňkovacím kopcem.
  Po překročení silnice do druhé části území je na počátku cyklostezky umístěn Cyklovršek
  s atrakcemi pro bikery. Na konci cyklostezky v řešeném území na vršku nad chatařskou
  kolonií je umístěno odpočívadlo.\n\nZ prostoru hlavního vstupu od kapličky vybíhá
  do lesoparku mlatová plocha podél ohradní zdi školy. Stěna ohradní zdi může být
  využívána, jako venkovní galerie. Cesta podél zdi končí prostorem dětského hřiště
  pro nižší věkovou kategorii. Z dětského hřiště vede mlatová cesta na přírodně dlážděnou
  plochu dna interiéru lomu, Malé strže. V dlažbě bude vytvořen vodní prvek  - Louže
  - využívající přirozeného vodního režimu prostředí. Snažíme se respektovat i dnes
  typickou intimitu místa. Z dlážděné plochy lomu stoupá vzhůru Kozí stezka - dřevěný
  chodník založený na zemních vrutech. Kozí stezkou vystupujeme na Vyhlídku nad strží
  - rozšířený dřevěný chodník - a z vyhlídky pak soustavou mostků na Centrální palouk.\n\nNa
  náhorní plošině rekultivované bývalé skládky je umístěno dětské hřiště pro vyšší
  věkovou kategorii (dřevěné polezné prvky) a na „ostrohu“ ve výhledu na rybník vydlážděné
  ohniště. V původním rákosovitém porostu je vykosena travnatá plocha amorfního tvaru
  propojující prostory ohniště, dětského hřiště, vyhlídky a Cyklovršku.\nNavrhovaná
  prostorová struktura a kompozice vegetačních pater vychází z kvality dnešního lesa.
  Postupnou přeměnou určujících porostních jednotek, postavenou na \nklasických profesních
  principech hospodářské úpravy lesa, dojdeme k pěstebnímu cíli přírodě blízkého hospodaření
  s porostními, kompozičními a věkovými charakteristikami lesa zvláštního určení kategorie
  zvýšené rekreační a krajinotvorné funkce. Nalézt model přírodě blízkého hospodaření
  (vkládání obnovných prvků) v maximálně možném rozsahu nemá pouze účel podpory biodiverzity
  a protierozní funkce lesa. Má splnit požadavek generační kontinuity porostů v zastoupení
  všech věkových tříd. Tato vize nám zároveň dovolí pracovat s vyšší věkovou hranicí
  pro započetí obnovy porostů, s nižším zakmeněním v dílčích porostních skupinách
  apod. Dovolí nám také vložit do stávajícího interiéru palouky s rostoucími solitéry,
  aniž by utrpěla celková stabilita porostů. K tomu bude využito, kromě dnes existujících
  palouků, monokulturních smrkových porostních skupin mladších věkových tříd. \n\nCelek
  neztratí účel plnění funkce lesa, nemusí být ani administrativně vyjmut lesního
  půdního fondu. Porostní kostru tvoří přirozená vegetační skladba vycházející ze
  stávajícího, stanovištního a fytocenologického potenciálu. Jedinou „kulturní“ dřevinou,
  uplatněnou v lesoparku, budou vložené ovocné sady a případné vtroušené dřeviny dnes
  na místě existující, s jistou hodnotou samotné existence. Druhové složení porostů
  respektuje základní fytocenologické charakteristiky potenciální přirozené vegetace.
  Dle Neuhäuslové (1998) je potenciální přirozenou vegetací v území biková nebo jedlová
  doubrava, v okolí vodních toků střemchová doubrava a olšina s ostřicí třeslicovitou,
  místy v komplexu s mokřadními olšinami a společenstvy rákosin a vysokých ostřic.\nALEJE\n\nPovažujeme
  za důležité, v krajině Vodňan podpořit a využít tradičního prvku, kterými jsou přirozená
  stromořadí. Základ je v místě již naznačen. Doplněním podpoříme krajinářskou kompozici
  trojzubcem alejí, který se sbíhá u kapličky na původní barokní ose Vodňany – Zátiší.
  Dřevinou alejí bude lípa velkolistá.\n"
- year: 
  title: ''
  placement: ''
  link: ''
category: Navrh
size: ''
price: ''
images:
- "/v1576269915/archweb/A0041b_y94x6v.jpg"
- "/v1576269848/archweb/A0040_hvhtnm.jpg"
- "/v1576269877/archweb/A0032_mjwiea.jpg"
- "/v1576269795/archweb/A0021_kju5t2.jpg"
- "/v1576269710/archweb/A0022_z8hfey.jpg"
- "/v1576269680/archweb/A0060_p8dkpl.jpg"
- "/v1576269659/archweb/Ab0050_sem9dg.jpg"
- "/v1576269556/archweb/Vodnany_poster_A0_tisk_t1kry1.jpg"
latitude: 49.161062
longitude: 14.177252
investor: Město Vodňany
visualization: Jan Cyrany
collaborations: []
media: []

---
