---
authors: Markéta a Petr Veličkovi
layout: project
weight: 90
title: Lomnice u Tišnova, Palackého náměstí
subtitle:
description:
  "Návrh se snaží v maximální možné míře reflektovat dochované hodnoty,
  které chce podpořit kvalitou a čitelností prostoru s jeho logickým funkčním využitím
  (jak trvalého tak dočasného charakteru). Nakloněný rozevírající se lichoběžník náměstí
  v kombinaci s křížovou dispozicí je sám o sobě dostatečně dynamickým a prostorovým
  konceptem, který nechceme zbytečně narušovat byť jen křivkami výškově oddělených
  komunikací. \n\nProstor nedokrašlujeme, nesnažíme se prostoru diktovat nový řád
  či jej doplňovat designovými prvky, které by nesouzněly s podstatou dochované barokní
  kvality. Prostor doplňujeme o soudobý stabiliář a mobiliář, který danému prostředí
  zbytečně nekonkuruje. Tvarosloví „krátkodobých“ prvků pódia, či stánků se snaží
  reflektovat podstatu živoucího baroka. Pítko má podobu misky, kterou potkáváme u
  každého vstupu do chrámu.\n\nVše pak směřuje a je spojeno morovým (původně mariánským)
  sloupem. K této symbolice a zároveň k připomenutí dřívějšího kostelíka a hřbitova
  využíváme koberec dlažby, který se směrem ke středu sloupu zjasňuje, aby tak celému
  sloupu a jeho významu vytvářel důstojný podklad. Sloup chceme umístit jako plující
  na koberci, ať již v nakloněné rovině či na vyrovnávajícím dodlážděném stupínku,
  který nebude ohraničen nevzhledným současným plůtkem. Hranice „záře“ je neznatelná
  a jemně přechází do svého okolí, neohraničuje přesné půdorysné hranice dřívějšího
  kostelíka a hřbitova. \n\nDůležité je propojení různých výškových úrovní mezi náměstím
  a nákupním střediskem schodištěm. Zůstane tu zachován zapuštěný objekt loubí v pohledech
  skrz náměstí, ale zároveň novým schodištěm funkčně propojujeme a rušíme jedno z
  ne příliš hezkých zákoutí na náměstí. Troufáme si říct, že přinášíme novou opodstatněnou
  vrstvu, která však celek náměstí nenaruší vizuálně a zároveň jej uživatelsky zpříjemní.\n"
awards:
  - title: architektonická soutěž
    placement: 2. místo
    year: 2016
    link: https://www.cka.cz/cs/souteze/vysledky/revitalizace-namesti-palackeho-v-lomnici
category: Návrh
year: 2016
size: ""
price: ""
images:
  - "/v1575848340/archweb/3_3no%C4%8Dn%C3%AD_final_vynv9y.jpg"
  - "/v1575848326/archweb/1_4_final_fgdjmg.jpg"
  - "/v1575848310/archweb/2_3_vetsi_final_oyrl8w.jpg"
  - "/v1575848100/archweb/lomnice_iom7jv.jpg"
latitude: 49.404403
longitude: 16.413675
investor: Město Lomnice
visualization: Tomáš Popelínský
slug: ""
collaborations: []
---
